[
  {
    "index": 1,
    "sanskrit": "ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे अर्जुनविषादयोगो नाम प्रथमोऽध्यायः",
    "transliteration": "ōṃ tatsaditi śrīmadbhagavadgītāsūpaniṣatsu brahmavidyāyāṃ yōgaśāstrē śrīkṛṣṇārjunasaṃvādē arjunaviṣādayōgō nāma prathamō'dhyāyaḥ"
  },
  {
    "index": 2,
    "sanskrit": "सञ्जय उवाच । दृष्ट्वा तु पाण्डवानीकं व्यूढं दुर्योधनस्तदा । आचार्यमुपसङ्गम्य राजा वचनमब्रवीत्",
    "transliteration": "sañjaya uvācha । dṛṣṭvā tu pāṇḍavānīkaṃ vyūḍhaṃ duryōdhanastadā । āchāryamupasaṅgamya rājā vachanamabravīt"
  },
  {
    "index": 3,
    "sanskrit": "पश्यैतां पाण्डुपुत्राणामाचार्य महतीं चमूम् । व्यूढां द्रुपदपुत्रेण तव शिष्येण धीमता",
    "transliteration": "paśyaitāṃ pāṇḍuputrāṇāmāchārya mahatīṃ chamūm । vyūḍhāṃ drupadaputrēṇa tava śiṣyēṇa dhīmatā"
  },
  {
    "index": 4,
    "sanskrit": "अत्र शूरा महेष्वासा भीमार्जुनसमा युधि । युयुधानो विराटश्च द्रुपदश्च महारथः",
    "transliteration": "atra śūrā mahēṣvāsā bhīmārjunasamā yudhi । yuyudhānō virāṭaścha drupadaścha mahārathaḥ"
  },
  {
    "index": 5,
    "sanskrit": "धृष्टकेतुश्चेकितानः काशिराजश्च वीर्यवान् । पुरुजित्कुन्तिभोजश्च शैब्यश्च नरपुङ्गवः",
    "transliteration": "dhṛṣṭakētuśchēkitānaḥ kāśirājaścha vīryavān । purujitkuntibhōjaścha śaibyaścha narapuṅgavaḥ"
  },
  {
    "index": 6,
    "sanskrit": "युधामन्युश्च विक्रान्त उत्तमौजाश्च वीर्यवान् । सौभद्रो द्रौपदेयाश्च सर्व एव महारथाः",
    "transliteration": "yudhāmanyuścha vikrānta uttamaujāścha vīryavān । saubhadrō draupadēyāścha sarva ēva mahārathāḥ"
  },
  {
    "index": 7,
    "sanskrit": "अस्माकं तु विशिष्टा ये तान्निबोध द्विजोत्तम । नायका मम सैन्यस्य सञ्ज्ञार्थं तान्ब्रवीमि ते",
    "transliteration": "asmākaṃ tu viśiṣṭā yē tānnibōdha dvijōttama । nāyakā mama sainyasya sañjñārthaṃ tānbravīmi tē"
  },
  {
    "index": 8,
    "sanskrit": "भवान्भीष्मश्च कर्णश्च कृपश्च समितिञ्जयः । अश्वत्थामा विकर्णश्च सौमदत्तिस्तथैव च",
    "transliteration": "bhavānbhīṣmaścha karṇaścha kṛpaścha samitiñjayaḥ । aśvatthāmā vikarṇaścha saumadattistathaiva cha"
  },
  {
    "index": 9,
    "sanskrit": "अन्ये च बहवः शूरा मदर्थे त्यक्तजीविताः । नानाशस्त्रप्रहरणाः सर्वे युद्धविशारदाः",
    "transliteration": "anyē cha bahavaḥ śūrā madarthē tyaktajīvitāḥ । nānāśastrapraharaṇāḥ sarvē yuddhaviśāradāḥ"
  },
  {
    "index": 10,
    "sanskrit": "अपर्याप्तं तदस्माकं बलं भीष्माभिरक्षितम् । पर्याप्तं त्विदमेतेषां बलं भीमाभिरक्षितम्",
    "transliteration": "aparyāptaṃ tadasmākaṃ balaṃ bhīṣmābhirakṣitam । paryāptaṃ tvidamētēṣāṃ balaṃ bhīmābhirakṣitam"
  },
  {
    "index": 11,
    "sanskrit": "अयनेषु च सर्वेषु यथाभागमवस्थिताः । भीष्ममेवाभिरक्षन्तु भवन्तः सर्व एव हि",
    "transliteration": "ayanēṣu cha sarvēṣu yathābhāgamavasthitāḥ । bhīṣmamēvābhirakṣantu bhavantaḥ sarva ēva hi"
  },
  {
    "index": 12,
    "sanskrit": "तस्य सञ्जनयन्हर्षं कुरुवृद्धः पितामहः । सिंहनादं विनद्योच्चैः शङ्खं दध्मौ प्रतापवान्",
    "transliteration": "tasya sañjanayanharṣaṃ kuruvṛddhaḥ pitāmahaḥ । siṃhanādaṃ vinadyōchchaiḥ śaṅkhaṃ dadhmau pratāpavān"
  },
  {
    "index": 13,
    "sanskrit": "ततः शङ्खाश्च भेर्यश्च पणवानकगोमुखाः । सहसैवाभ्यहन्यन्त स शब्दस्तुमुलोऽभवत्",
    "transliteration": "tataḥ śaṅkhāścha bhēryaścha paṇavānakagōmukhāḥ । sahasaivābhyahanyanta sa śabdastumulō'bhavat"
  },
  {
    "index": 14,
    "sanskrit": "ततः श्वेतैर्हयैर्युक्ते महति स्यन्दने स्थितौ । माधवः पाण्डवश्चैव दिव्यौ शङ्खौ प्रदघ्मतुः",
    "transliteration": "tataḥ śvētairhayairyuktē mahati syandanē sthitau । mādhavaḥ pāṇḍavaśchaiva divyau śaṅkhau pradaghmatuḥ"
  },
  {
    "index": 15,
    "sanskrit": "पाञ्चजन्यं हृषीकेशो देवदत्तं धनञ्जयः । पौण्ड्रं दध्मौ महाशङ्खं भीमकर्मा वृकोदरः",
    "transliteration": "pāñchajanyaṃ hṛṣīkēśō dēvadattaṃ dhanañjayaḥ । pauṇḍraṃ dadhmau mahāśaṅkhaṃ bhīmakarmā vṛkōdaraḥ"
  },
  {
    "index": 16,
    "sanskrit": "अनन्तविजयं राजा कुन्तीपुत्रो युधिष्ठिरः । नकुलः सहदेवश्च सुघोषमणिपुष्पकौ",
    "transliteration": "anantavijayaṃ rājā kuntīputrō yudhiṣṭhiraḥ । nakulaḥ sahadēvaścha sughōṣamaṇipuṣpakau"
  },
  {
    "index": 17,
    "sanskrit": "काश्यश्च परमेष्वासः शिखण्डी च महारथः । धृष्टद्युम्नो विराटश्च सात्यकिश्चापराजितः",
    "transliteration": "kāśyaścha paramēṣvāsaḥ śikhaṇḍī cha mahārathaḥ । dhṛṣṭadyumnō virāṭaścha sātyakiśchāparājitaḥ"
  },
  {
    "index": 18,
    "sanskrit": "द्रुपदो द्रौपदेयाश्च सर्वशः पृथिवीपते । सौभद्रश्च महाबाहुः शङ्खान्दध्मुः पृथक्पृथक्",
    "transliteration": "drupadō draupadēyāścha sarvaśaḥ pṛthivīpatē । saubhadraścha mahābāhuḥ śaṅkhāndadhmuḥ pṛthakpṛthak"
  },
  {
    "index": 19,
    "sanskrit": "स घोषो धार्तराष्ट्राणां हृदयानि व्यदारयत् । नभश्च पृथिवीं चैव तुमुलो व्यनुनादयन्",
    "transliteration": "sa ghōṣō dhārtarāṣṭrāṇāṃ hṛdayāni vyadārayat । nabhaścha pṛthivīṃ chaiva tumulō vyanunādayan"
  },
  {
    "index": 20,
    "sanskrit": "अथ व्यवस्थितान्दृष्ट्वा धार्तराष्ट्रान्कपिध्वजः । प्रवृत्ते शस्त्रसम्पाते धनुरुद्यम्य पाण्डवः",
    "transliteration": "atha vyavasthitāndṛṣṭvā dhārtarāṣṭrānkapidhvajaḥ । pravṛttē śastrasampātē dhanurudyamya pāṇḍavaḥ"
  },
  {
    "index": 21,
    "sanskrit": "हृषीकेशं तदा वाक्यमिदमाह महीपते। अर्जुन उवाच । सेनयोरुभयोर्मध्ये रथं स्थापय मेऽच्युत",
    "transliteration": "hṛṣīkēśaṃ tadā vākyamidamāha mahīpatē। arjuna uvācha । sēnayōrubhayōrmadhyē rathaṃ sthāpaya mē'chyuta"
  },
  {
    "index": 22,
    "sanskrit": "यावदेतान्निरीक्षेऽहं योद्धुकामानवस्थितान् । कैर्मया सह योद्धव्यमस्मिन्रणसमुद्यमे",
    "transliteration": "yāvadētānnirīkṣē'haṃ yōddhukāmānavasthitān । kairmayā saha yōddhavyamasminraṇasamudyamē"
  },
  {
    "index": 23,
    "sanskrit": "योत्स्यमानानवेक्षेऽहं य एतेऽत्र समागताः । धार्तराष्ट्रस्य दुर्बुद्धेर्युद्धे प्रियचिकीर्षवः",
    "transliteration": "yōtsyamānānavēkṣē'haṃ ya ētē'tra samāgatāḥ । dhārtarāṣṭrasya durbuddhēryuddhē priyachikīrṣavaḥ"
  },
  {
    "index": 24,
    "sanskrit": "सञ्जय उवाच । एवमुक्तो हृषीकेशो गुडाकेशेन भारत । सेनयोरुभयोर्मध्ये स्थापयित्वा रथोत्तमम्",
    "transliteration": "sañjaya uvācha । ēvamuktō hṛṣīkēśō guḍākēśēna bhārata । sēnayōrubhayōrmadhyē sthāpayitvā rathōttamam"
  },
  {
    "index": 25,
    "sanskrit": "भीष्मद्रोणप्रमुखतः सर्वेषां च महीक्षिताम् । उवाच पार्थ पश्यैतान्समवेतान्कुरूनिति",
    "transliteration": "bhīṣmadrōṇapramukhataḥ sarvēṣāṃ cha mahīkṣitām । uvācha pārtha paśyaitānsamavētānkurūniti"
  },
  {
    "index": 26,
    "sanskrit": "तत्रापश्यत्स्थितान्पार्थः पितॄनथ पितामहान् । आचार्यान्मातुलान्भ्रातॄन्पुत्रान्पौत्रान्सखींस्तथा",
    "transliteration": "tatrāpaśyatsthitānpārthaḥ pitṝnatha pitāmahān । āchāryānmātulānbhrātṝnputrānpautrānsakhīṃstathā"
  },
  {
    "index": 27,
    "sanskrit": "श्वशुरान्सुहृदश्चैव सेनयोरुभयोरपि । तान्समीक्ष्य स कौन्तेयः सर्वान्बन्धूनवस्थितान्",
    "transliteration": "śvaśurānsuhṛdaśchaiva sēnayōrubhayōrapi । tānsamīkṣya sa kauntēyaḥ sarvānbandhūnavasthitān"
  },
  {
    "index": 28,
    "sanskrit": "कृपया परयाविष्टो विषीदन्निदमब्रवीत्। अर्जुन उवाच । दृष्ट्वेमं स्वजनं कृष्ण युयुत्सुं समुपस्थितम्",
    "transliteration": "kṛpayā parayāviṣṭō viṣīdannidamabravīt। arjuna uvācha । dṛṣṭvēmaṃ svajanaṃ kṛṣṇa yuyutsuṃ samupasthitam"
  },
  {
    "index": 29,
    "sanskrit": "सीदन्ति मम गात्राणि मुखं च परिशुष्यति । वेपथुश्च शरीरे मे रोमहर्षश्च जायते",
    "transliteration": "sīdanti mama gātrāṇi mukhaṃ cha pariśuṣyati । vēpathuścha śarīrē mē rōmaharṣaścha jāyatē"
  },
  {
    "index": 30,
    "sanskrit": "गाण्डीवं स्रंसते हस्तात्त्वक्चैव परिदह्यते । न च शक्नोम्यवस्थातुं भ्रमतीव च मे मनः",
    "transliteration": "gāṇḍīvaṃ sraṃsatē hastāttvakchaiva paridahyatē । na cha śaknōmyavasthātuṃ bhramatīva cha mē manaḥ"
  },
  {
    "index": 31,
    "sanskrit": "निमित्तानि च पश्यामि विपरीतानि केशव । न च श्रेयोऽनुपश्यामि हत्वा स्वजनमाहवे",
    "transliteration": "nimittāni cha paśyāmi viparītāni kēśava । na cha śrēyō'nupaśyāmi hatvā svajanamāhavē"
  },
  {
    "index": 32,
    "sanskrit": "न काङ्क्षे विजयं कृष्ण न च राज्यं सुखानि च । किं नो राज्येन गोविन्द किं भोगैर्जीवितेन वा",
    "transliteration": "na kāṅkṣē vijayaṃ kṛṣṇa na cha rājyaṃ sukhāni cha । kiṃ nō rājyēna gōvinda kiṃ bhōgairjīvitēna vā"
  },
  {
    "index": 33,
    "sanskrit": "येषामर्थे काङ्क्षितं नो राज्यं भोगाः सुखानि च । त इमेऽवस्थिता युद्धे प्राणांस्त्यक्त्वा धनानि च",
    "transliteration": "yēṣāmarthē kāṅkṣitaṃ nō rājyaṃ bhōgāḥ sukhāni cha । ta imē'vasthitā yuddhē prāṇāṃstyaktvā dhanāni cha"
  },
  {
    "index": 34,
    "sanskrit": "आचार्याः पितरः पुत्रास्तथैव च पितामहाः । मातुलाः श्वशुराः पौत्राः श्यालाः सम्बन्धिनस्तथा",
    "transliteration": "āchāryāḥ pitaraḥ putrāstathaiva cha pitāmahāḥ । mātulāḥ śvaśurāḥ pautrāḥ śyālāḥ sambandhinastathā"
  },
  {
    "index": 35,
    "sanskrit": "एतान्न हन्तुमिच्छामि घ्नतोऽपि मधुसूदन । अपि त्रैलोक्यराज्यस्य हेतोः किं नु महीकृते",
    "transliteration": "ētānna hantumichChāmi ghnatō'pi madhusūdana । api trailōkyarājyasya hētōḥ kiṃ nu mahīkṛtē"
  },
  {
    "index": 36,
    "sanskrit": "निहत्य धार्तराष्ट्रान्नः का प्रीतिः स्याज्जनार्दन । पापमेवाश्रयेदस्मान्हत्वैतानाततायिनः",
    "transliteration": "nihatya dhārtarāṣṭrānnaḥ kā prītiḥ syājjanārdana । pāpamēvāśrayēdasmānhatvaitānātatāyinaḥ"
  },
  {
    "index": 37,
    "sanskrit": "तस्मान्नार्हा वयं हन्तुं धार्तराष्ट्रान्स्वबान्धवान् । स्वजनं हि कथं हत्वा सुखिनः स्याम माधव",
    "transliteration": "tasmānnārhā vayaṃ hantuṃ dhārtarāṣṭrānsvabāndhavān । svajanaṃ hi kathaṃ hatvā sukhinaḥ syāma mādhava"
  },
  {
    "index": 38,
    "sanskrit": "यद्यप्येते न पश्यन्ति लोभोपहतचेतसः । कुलक्षयकृतं दोषं मित्रद्रोहे च पातकम्",
    "transliteration": "yadyapyētē na paśyanti lōbhōpahatachētasaḥ । kulakṣayakṛtaṃ dōṣaṃ mitradrōhē cha pātakam"
  },
  {
    "index": 39,
    "sanskrit": "कथं न ज्ञेयमस्माभिः पापादस्मान्निवर्तितुम् । कुलक्षयकृतं दोषं प्रपश्यद्भिर्जनार्दन",
    "transliteration": "kathaṃ na jñēyamasmābhiḥ pāpādasmānnivartitum । kulakṣayakṛtaṃ dōṣaṃ prapaśyadbhirjanārdana"
  },
  {
    "index": 40,
    "sanskrit": "कुलक्षये प्रणश्यन्ति कुलधर्माः सनातनाः । धर्मे नष्टे कुलं कृत्स्नमधर्मोऽभिभवत्युत",
    "transliteration": "kulakṣayē praṇaśyanti kuladharmāḥ sanātanāḥ । dharmē naṣṭē kulaṃ kṛtsnamadharmō'bhibhavatyuta"
  },
  {
    "index": 41,
    "sanskrit": "अधर्माभिभवात्कृष्ण प्रदुष्यन्ति कुलस्त्रियः । स्त्रीषु दुष्टासु वार्ष्णेय जायते वर्णसङ्करः",
    "transliteration": "adharmābhibhavātkṛṣṇa praduṣyanti kulastriyaḥ । strīṣu duṣṭāsu vārṣṇēya jāyatē varṇasaṅkaraḥ"
  },
  {
    "index": 42,
    "sanskrit": "सङ्करो नरकायैव कुलघ्नानां कुलस्य च । पतन्ति पितरो ह्येषां लुप्तपिण्डोदकक्रियाः",
    "transliteration": "saṅkarō narakāyaiva kulaghnānāṃ kulasya cha । patanti pitarō hyēṣāṃ luptapiṇḍōdakakriyāḥ"
  },
  {
    "index": 43,
    "sanskrit": "दोषैरेतैः कुलघ्नानां वर्णसङ्करकारकैः । उत्साद्यन्ते जातिधर्माः कुलधर्माश्च शाश्वताः",
    "transliteration": "dōṣairētaiḥ kulaghnānāṃ varṇasaṅkarakārakaiḥ । utsādyantē jātidharmāḥ kuladharmāścha śāśvatāḥ"
  },
  {
    "index": 44,
    "sanskrit": "उत्सन्नकुलधर्माणां मनुष्याणां जनार्दन । नरकेऽनियतं वासो भवतीत्यनुशुश्रुम",
    "transliteration": "utsannakuladharmāṇāṃ manuṣyāṇāṃ janārdana । narakē'niyataṃ vāsō bhavatītyanuśuśruma"
  },
  {
    "index": 45,
    "sanskrit": "अहो बत महत्पापं कर्तुं व्यवसिता वयम् । यद्राज्यसुखलोभेन हन्तुं स्वजनमुद्यताः",
    "transliteration": "ahō bata mahatpāpaṃ kartuṃ vyavasitā vayam । yadrājyasukhalōbhēna hantuṃ svajanamudyatāḥ"
  },
  {
    "index": 46,
    "sanskrit": "यदि मामप्रतीकारमशस्त्रं शस्त्रपाणयः । धार्तराष्ट्रा रणे हन्युस्तन्मे क्षेमतरं भवेत्",
    "transliteration": "yadi māmapratīkāramaśastraṃ śastrapāṇayaḥ । dhārtarāṣṭrā raṇē hanyustanmē kṣēmataraṃ bhavēt"
  },
  {
    "index": 47,
    "sanskrit": "सञ्जय उवाच । एवमुक्त्वार्जुनः सङ्ख्ये रथोपस्थ उपाविशत् । विसृज्य सशरं चापं शोकसंविग्नमानसः",
    "transliteration": "sañjaya uvācha । ēvamuktvārjunaḥ saṅkhyē rathōpastha upāviśat । visṛjya saśaraṃ chāpaṃ śōkasaṃvignamānasaḥ"
  }
]